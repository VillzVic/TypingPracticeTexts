Senat

Senatul este un corp legiuitor, adeseori camera superioara a unei adunari legislative. Cuvantul senat vine de la cuvantul latinesc senatus, care deriva de la senex "batran". Cuvantul latinesc senator a fost adoptat de limba romana fara schimbari de scriere. Sensul cuvantului senat reflecta o forma antica de organizare sociala in care cea mai mare putere de decizie o detinea omul cel mai batran. Din acelasi motiv, cuvantul senat este folosit corect cand acesta face referire la orice autoritate puternica compusa din cei mai batrani membri ai unei comunitati. Si corpul deliberativ al unei institutii de invatamant superior este adesea denumit senat. Primul senat a fost Senatul roman.

Statele democrate moderne cu sisteme parlamentare bicamerale au de obicei un senat, deseori deosebit de o camera inferiora obisnuita (numita de obicei "Camera Reprezentantilor", "Camera Deputatilor" sau "Adunare Nationala") prin reguli electorale (o varsta minima pentru votanti sau candidati, sistem proportional sau majoritar/de pluralitate). De obicei, senatul reprezinta camera superioara a unui parlament si are un numar de membri mai mic decat camera inferioara.

Intr-un sistem federal, senatul serveste adeseori la crearea unui echilibru, conferind o putere mai mare regiunilor sau grupurilor care altfel ar fi ignorate intr-un sistem pur reprezentativ. In parlamentele Statelor Unite, Senatele au avut acest scop pana la cazul Baker v. Carr din 1963, cand Curtea Suprema de Justitie a Statelor Unite a decis ca statele primesc mandate in ambele camere ale parlamentului in conformitate cu populatia. Totusi, in mod normal, Senatul are in continuare mai putini membri decat camera inferioara.

In Statele Unite, fiecare stat are propriul sau Senat si propria sa camera inferioara, denumite Camera Reprezentantilor, Camera Delegatilor, Adunare Generala sau Adunare, cu exceptia statului Nebraska, unde Senatul este singurul corp existent intr-un parlament unicameral.

Senatul poate fi si numele dat ramurii executive a guvernului. Pana in 1919, Senatul Finlandei a reprezentat ramura executiva a guvernului si curtea suprema. In orasele-stat germane, Berlin, Bremen si Hamburg, guvernul regional se cheama Senat, senatorii detinand portofolii ministeriale.
