Limba engleza

Limba engleza (engleza: English) este o limba vest germanica care isi are originile in Anglia, si care este in prezent limba materna pentru majoritatea locuitorilor Australiei, Canadei, Commonwealthului Caribian, Irlandei, Noii Zeelande, Regatului Unit si Statelor Unite ale Americii (cunoscute de asemenea drept "Anglosfera"). Este o limba folosita intensiv ca limba secundara sau ca limba oficiala de-a lungul lumii, in special in tari ale Commonwealthului precum India, Sri Lanka, Pakistan sau Africa de Sud, precum si in multe organizatii internationale.

Engleza moderna este denumita adeseori "lingua franca" globala. Engleza este limba dominanta pe plan international in domeniile comunicatiei, stiintei, afacerilor, aviatiei, divertismentului, radioului si diplomatiei. Influenta Imperiului Britanic este motivul principal pentru raspandirea initiala a limbii mult dincolo de limitele Arhipelagului Britanic. In urma celui de-al doilea razboi mondial, influenta economica si culturala crescanda a Statelor Unite a accelerat profund raspandirea acestei limbi. Intr-o zi obisnuita de scoala, aproximativ un miliard de oameni invata, intr-o forma sau alta, limba engleza.

Cunoasterea limbii engleze este necesara pentru angajarea in anumite domenii, profesii sau ocupatii. Rezultatul acestei necesitati este ca peste un miliard de oameni din intreaga lume vorbesc engleza macar la un nivel de baza. Engleza este de asemenea una din cele sase limbi oficiale ale Natiunilor Unite.
