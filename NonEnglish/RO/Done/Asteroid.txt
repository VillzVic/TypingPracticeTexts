Asteroid

Asteroizii, numiti si planete minore sau planetoizi, sunt corpuri ceresti mai mici decat planetele, dar mai mari decat meteoritii (care pot avea diametrul de pana la circa 10 metri), si nu sunt comete. Deosebirea dintre asteroizi si comete se face in momentul in care este descoperit corpul repectiv, dupa aspectul sau vizual: cometele trebuie sa aiba o "coama" perceptibila (o "atmosfera" densa), in timp ce asteroizii nu au asa ceva.

Asteroizii variaza foarte mult ca marime, de la cateva sute de kilometri in diametru pana la roci de numai cateva zeci de metri. Cativa dintre cei mai mari au forma sferica si se aseamana cu planete in miniatura. Totusi, in vasta lor majoritate asteroizii sunt mult mai mici si au o forma neregulata. Compozitia fizica a asteroizilor este diversa, si in multe cazuri e prea putin inteleasa. Astfel, unii asteroizi sunt corpuri solide de roca cu un continut metalic mai mic sau mai mare, in timp ce altii constau intr-un conglomerat de roci, format datorita fortei gravitatiei. Asteroidul Vesta este chiar vizibil cu ochiul liber, dar numai din locuri neluminate, in anumite nopti cu cer foarte senin.

Numita prima planeta pitica, Ceres a fost descoperita in anul 1801 de catre Giuseppe Piazzi, initial fiind considerata o noua planeta. A urmat apoi descoperirea altor corpuri ceresti similare care, cu echipamentul astronomic de pe vremea aceea, apareau pe cer doar ca niste puncte luminoase, asemanator stelelor, cu un disc planetar foarte mic sau chiar inexistent (totusi, s-au putut deosebi de stele datorita miscarii lor). Acest lucru l-a facut pe astronomul Sir William Herschel sa propuna termenul de "asteroid", din limba greaca 'asteroeides', bazat pe cuvantul din greaca antica 'aster' = stea.

Marea majoritate a asteroizilor cunoscuti se gaseste in principala centura de asteroizi, intre orbitele planetelor Marte si Jupiter, unde s-a estimat existenta a peste 750.000 asteroizi mai mari de 1 km, precum si a milioane de asteroizi mai mici. Unii au luni ce orbiteaza in jurul lor, sau se gasesc in perechi co-orbitare cunoscute si ca sisteme binare. Recent s-a descoperit ca planetele pitice intalnesc orbitele planetelor, de la Mercur la Neptun - cu sute de obiecte transneptuniane (Trans Neptunian Objects, TNOs).
