Sfantul Imperiu Roman

Sfantul Imperiu Roman (in latina: Sacrum Romanum Imperium, in germana: Heiliges Roemisches Reich), numit din 1512 alternativ si Sfantul Imperiu Roman de Natiune Germana (in lat. Sacrum Romanum Imperium Nationis Germanicae, in germ. Heiliges Roemisches Reich Deutscher Nation) a fost denumirea oficiala a imperiului care s-a intins in Europa Centrala din perioada Evului Mediu si pana in anul 1806, cand a fost desfiintat la initiativa lui Napoleon, care dorea demnitatea de imparat pentru sine insusi. Sfantul Imperiu Roman s-a format in anul 962 in partea rasariteana a fostului Imperiu Carolingian, odata cu domnia lui Otto I.

In mentalitatea medievala exista ideea de continuitate perfecta intre Imperiul Roman si Sfantul Imperiu Roman, prin particula "sfant" evidentiindu-se faptul ca acesta din urma, ar fi fost unul crestin, spre deosebire de Imperiu Roman (antic), care fusese creat si dezvoltat pana la epoca crestinismului consacrat. La fel ca Biserica Romano-Catolica, si Sfantul Imperiu Roman se intelegea pe sine ca fiind continuatorul (deplin) al civilizatiei romane desi teritorial si organizatoric asta nu putea fi justificat.(Imperiul roman antic fusese un stat administrativ centralizat).

Odata cu afirmarea nationalismului, la denumirea "Sfantul Imperiu Roman" (care era o structura supranationala) au fost adaugate cuvintele "de Natiune Germana", facandu-se de atunci incolo eforturi pentru transformarea acestuia intr-un stat national german unitar, fapt realizat abia in 1871.

Existenta si titulatura Sfantului Imperiu Roman (de Natiune Germana) a fost instrumentalizata de nationalistii germani, care au vrut sa vada in aceasta, "Primul Reich" german.
