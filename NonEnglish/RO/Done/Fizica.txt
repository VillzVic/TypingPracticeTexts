Fizica

Fizica (din cuvantul grec physikos: natural, din physis: natura) este stiinta care studiaza proprietatile si structura materiei, formele de miscare ale acesteia, precum si transformarile lor reciproce.

Oricum se pune problema, fizica este una dintre cele mai vechi discipline academice; prin intermediul unei subramuri ale sale, astronomia, ar putea fi cea mai veche. Uneori sinonima cu filozofia, chimia si chiar unele ramuri ale matematicii si biologiei,de-a lungul ultimelor doua milenii, fizica a devenit stiinta moderna incepand cu secolul al XVII-lea, iar toate aceste discipline sunt considerate acum distincte, desi frontierele raman greu de definit.

Fizica este poate cea mai importanta stiinta a naturii deoarece cu ajutorul ei pot fi explicate in principiu orice alte fenomene intalnite in alte stiinte ale naturii cum ar fi de exemplu chimia sau biologia. Limitarile sunt legate de incapacitatea noastra de a obtine suficient de multe date experimentale, in cazul biologiei, ori de incapacitatea (pana acum) sistemelor de calcul de a analiza dinamica moleculelor foarte complexe, in cazul chimiei. Descoperirile in fizica ajung de cele mai multe ori sa fie folosite in sectorul tehnologic, si uneori influenteaza matematica sau filozofia. De exemplu, intelegerea mai profunda a electromagnetismului a avut drept rezultat raspandirea aparatelor pe baza de curent electric - televizoare, computere, electrocasnice etc.; descoperirile din termodinamica au dus la dezvoltarea transportului motorizat; iar descoperirile din mecanica au dus la dezvoltarea calculului infinitezimal, chimiei cuantice si folosirii unor instrumente precum microscopul electronic in microbiologie.

Astazi, fizica este un subiect vast si foarte dezvoltat. Cercetarea este divizata in patru subcampuri : fizica materiei condensate; fizica atomica, moleculara si optica; fizica energiei inalte; fizica astronomica si astrofizica. Majoritatea fizicienilor se specializeaza in cercetare teoretica sau experimentala, prima ocupandu-se de dezvoltarea noilor teorii, si a doua cu testarea experimentala a teoriilor si descoperirea unor noi fenomene. In ciuda descoperirilor importante din ultimele patru secole, exista probleme deschise in fizica care asteapta a fi rezolvate. De exemplu, cuantificarea gravitatiei este poate cea mai arzatoare dintre probleme si cu siguranta si cea mai dificila. Odata cu elucidarea acestei probleme, fizicienii vor avea o imagine mult mai clara despre interactiile din natura si cu siguranta multe dintre fenomenele si obiectele pe care le intalnim in astrofizica, de exemplu gaurile negre, isi vor gasi explicatia intr-un mod natural.
