Iulius Cezar

Gaius Iulius Cezar (n. 13 iulie, ca. 100 i.Hr. - d. 15 martie, 44 i.Hr.) a fost un lider politic si militar roman si una dintre cele mai influente personalitati din istorie. Rolul sau a fost esential in transformarea Romei din Republica in Imperiul Roman. Cucerirea Galiei, regizata de Cezar, a extins lumea romana pana la Oceanul Atlantic, introducand influente romane in ceea ce avea sa devina mai tarziu Franta, fapt ale carei consecinte se simt chiar si astazi. In anul 55 i.Hr. Cezar a lansat prima invazie romana in Marea Britanie.

Cezar a iesit invingator intr-un razboi civil, devenind astfel conducator indiscutabil al lumii romane, si a initiat o vasta actiune de reformare a societatii romane si a guvernului acesteia. El a fost proclamat dictator pe viata si a centralizat puternic deja sovaitorul guvern al Republicii slabite. Prietenul lui Cezar, Marcus Brutus, comploteaza pentru a il asasina, in speranta de a salva Republica. Dramatica asasinare din Idele lui Martie a fost catalizatorul unui al doilea razboi civil, intre Cezari (Octavian, Marc Antoniu, Lepidus) si Republicani (Brutus, Cassius si Cicero, printre altii). Acest conflict s-a incheiat cu victoria Cezarilor in Batalia de la Philippi si stabilirea formala a unui al Doilea Triumvirat, in care Octavian, Antoniu si Lepidus imparteau controlul asupra Romei. Tensiunile iscate intre Octavian si Antoniu au condus la un nou razboi civil, culminand cu infrangerea lui Antoniu in Batalia de la Actium. Octavian ajunge astfel liderul indiscutabil al lumii romane.

Aceasta perioada de razboaie civile a transformat Republica Romana in Imperiul Roman, cu nepotul de bunic, in acelasi timp si fiu adoptiv al lui Cezar, Octavian, cunoscut mai tarziu ca Cezar August, instalandu-se ca primul imparat.

Campaniile militare ale lui Cezar sunt cunoscute in detaliu din prisma propriilor sale notari: Commentarii de Bello Gallico, si multe detalii ale vietii sale sunt inregistrate mai tarziu de catre istorici precum Suetonius, Plutarh si Cassius Dio.
