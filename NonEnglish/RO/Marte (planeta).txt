Marte (planeta)

Marte este, pornind dinspre Soare, a patra planeta a sistemului solar, a carei denumirea provine de la Marte, zeul roman al razboiului. Uneori mai este numita si "planeta rosie" datorita infatisarii sale vazuta de pe Pamant. Culoarea rosiatica se explica prin prezenta pe suprafata sa a oxidului de fier.

Marte este o planeta telurica (de tip terestru) cu o atmosfera subtire; printre caracteristicile suprafetei se numara si craterele de impact ce amintesc de Luna, dar si vulcani, vai, deserturi si calote glaciare polare ce amintesc de Pamant. Pe Marte se gaseste cel mai inalt munte cunoscut al sistemului solar, Olympus Mons(26.000 m alt.), precum si cel mai mare canion, numit Valles Marineris. In anul 2008, in trei articole publicate in revista Nature s-au adus dovezi despre un crater de impact urias, lung de 10.600 km si lat de 8.500 de km, care este de apoximativ patru ori mai mare decat craterul Bazinul Polul-Sud-Aitken de pe Luna.

Pana la misiunea Mariner 4 din 1965 se banuia ca pe suprafata planetei exista apa lichida. Aceste banuieli se bazau pe variatiile suprafetelor luminate si ale celor intunecate, in special ale celor din zonele polare ale planetei, ce pareau a fi continente si mari; dungile negre erau interpretate ca fiind rauri. Odata cu aceasta misiune s-a dovedit insa ca aceste caracteristici erau doar iluzii optice; cu toate acestea Marte ar putea avea conditii de viata pentru microorganisme si apa in stare solida, conform misiunii Phoenix Mars Lander la 31 iulie 2008.

Marte are doi sateliti mici si diformi, Phobos si Deimos, care insa ar putea fi doar doi asteroizi capturati candva de gravitatia planetei. Marte poate fi vazut de pe Pamant si cu ochiul liber. Magnitudinea aparenta atinge -2,9, luminozitate depasita doar de Soare, Venus, Luna si uneori si de Jupiter.
