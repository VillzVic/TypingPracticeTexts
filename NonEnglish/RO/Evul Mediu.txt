Evul Mediu

Evul Mediu desemneaza o epoca istorica, cuprinsa intre Antichitatea tarzie si Evul Modern, aproximativ de la 500 d.H. pana la 1500 d.H. Traditional, in Europa, Evul Mediu cuprinde perioada dintre caderea Imperiului Roman de Apus (476) si, dupa unele opinii, cucerirea Constantinopolului (1453), respectiv descoperirea Americii (1492) sau revolutiile din Tarile de Jos (1566-1609) si din Anglia (1642-1649).

Notiunea "Evul Mediu" deriva din limba latina (MEDIVM AEVVM) si provine din filologia umanista a Renasterii, unde definea sub forma media latinitas intervalul de timp cuprins intre imparatul roman Constantin cel Mare (307-337) si cel franc Carol cel Mare (768-814). Denumirea a fost preluata, incepand cu secolul al XVIII-lea, in literatura si in istoriografia occidentala, avand initial sensul peiorativ de "Evul Mediu intunecat" caracterizat prin, cruzimile inchizitiei cu arderea pe rug a vrajitoarelor si ereticilor, o perioada de obscurantism, iadul fiind in picturi reprezentat ca un loc de groaza.
Reabilitarea notiunii si includerea sa in circuitul stiintific se petrec abia in secolul al XIX-lea, in epoca romantismului, atunci cand Evul Mediu devine o perioada idealizata in literatura si in arta.

Cronologia Evului Mediu are o valoare prevalent orientativa, fiind disputata si in prezent in literatura istorica. In consecinta, reperele in functie de care este fixata cronologia Evului Mediu sunt variate. Aceasta epoca istorica cuprinde, intr-un sens general, perioada de timp scursa intre data caderii Imperiului Roman de Apus (anul 476) si data ocuparii de catre turci a Constantinopolului (1453), capitala Imperiului Bizantin. Limita superioara de datare a Evului Mediu este fixata uneori de Renastere, in secolele XIV-XV, iar alteori chiar de Revolutia franceza (1789-1794), atunci cand s-ar termina epoca feudala.

Evul Mediu constituie o sinteza intre antichitate si crestinism si reprezinta o perioada de mari transformari in plan politic, economic, cultural si social. Acest interval de timp este caracterizat de migratia popoarelor, de etnogeneza popoarelor europene si, in fine, de constituirea statelor feudale, care stau la baza Europei moderne.

In Evul Mediu, in Europa au aparut state noi in urma destramarii Imperiului Roman, printre care Anglia, Franta, Germania, Ungaria, Spania, Portugalia. Deasemenea au mai aparut si alte state noi, ca Polonia, Rusia, Danemarca, Suedia etc.
