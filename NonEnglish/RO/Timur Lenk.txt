Timur Lenk

Timur Lenk, Tamerlan, ("Timur cel Schiop") (sau Timur-e Gurkani, din mongola kueruegaen "ginere", aluzie la casatoria cu o printesa din clanul lui Ginghis Khan) (1336-1405) a fost un cuceritor mongol, intemeietorul unui imperiu cu capitala la Samarkand (astazi in Uzbekistan) si al dinastiei timuride, care a durat pana in 1506. Statul intemeiat de el era vast, dar a avut existenta efemera. Imperiul se intindea din vestul Chinei pana la Marea Caspica si din Pakistan pana in Siria. In 1404, expansiunea hoardelor sale spre vest l-au adus in conflict cu Imperiul Otoman, in privinta dominatiei Anatoliei. In batalia de la Ankara, l-a infrant si facut prizonier pe sultanul Baiazid I (Bayezit Yildirim, "fulgerul"). Acesta a murit in captivitate. Timur a dispus initial ca Baiazid sa fie tinut intr-o cusca si aratat fiilor acestuia.

Timur Lenk a murit un an mai tarziu, dar infrangerea lui Baiazid la Ankara a intarziat caderea Constantinopolului (pe care Baiazid il asediase) si a aruncat Imperiul Otoman intr-o criza de succesiune intre fiii lui Baiazid: Mahomed (Mehmet), Soliman (Sueleyman) si Musa. Dupa ani de lupte, in care a intervenit si voievodul Tarii Romanesti Mircea cel Batran (in sprijinul lui Musa), Mahomed a iesit invingator, pastrand unitatea imperiului, ce se intindea atunci din Anatolia pana la Dunare.

Timur Lenk a distrus multe orase antice persane, adevarate oaze de cultura si civilizatie in acea vreme. In 1401, la cucerirea Bagdadului, a masacrat 20.000 de oameni. A invadat si cucerit Delhi-ul. Descendentul lui Timur, Babur, infiinteaza dinastia Mogulilor in 1526 in India, o dinastie de lunga durata. In afara de multe distrugeri si suferinta nu a lasat prea multe in urma lui.
