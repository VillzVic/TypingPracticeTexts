Urs brun

Ursus arctos, desi raspandit in toata regiunea holarctica, pentru romani ursul brun este un animal prin excelenta romanesc.

Prezent in folclor din cele mai vechi timpuri, amintit de Mircea Eliade ca totem al unora dintre calugarii luptatori daci, ursul a devenit o figura legendara, privit cu teama si admiratie chiar si de oraseni.

Animal deosebit de puternic, apartinand familiei Urside, ursul brun romanesc - privit de multi biologi ca sub-specie inca neinregistrata - are un corp de pana la 2,5 m lungime, o inaltime la greaban de pana spre 1,5 m si o greutate maxima de 600 kg. Este un animal plantigrad, iar ghiarele nu sunt retractile, imprimandu-se in mers odata cu talpa si degetele.

Denumirea stiintifica a cunoscut numeroase variatii. Cea in uz la ora actuala este Ursus arctos arctos, Linne, 1785.

Ursul brun are o blana deasa, mult apreciata, cu doua randuri de peri, spicul si puful. Desi culoarea de baza este cea brun-cafenie, variatiile sunt dosebit de mari, de la ursi roscati la cei aproape negri. Unele exemplare prezinta pete albe la baza gatului, formand uneori un adevarat guler, asemanator cu cel al ursului gulerat de Himalaya.

Dentitia este tipica de omnivor, cu canini puternici si molari rotunjiti.

In Romania, ursul brun se gaseste din cele mai vechi timpuri. Pana in prima jumatate a sec. XIX se gasea in intreaga tara, din Delta Dunarii pana in Carpati. Din pacate, a fost exterminat din zonele de campie, pentru a nu impiedica agricultura extensiva si cresterea extensiva a vitelor, pescuitul extensiv si alte practici similare din secolul XIX.

Cu toate ca este retras in Carpati, ursul isi gaseste in Romania cel mai prielnic adapost din Europa. De fapt se pare ca Romania detine la ora actuala, cu cca. 5000 de exemplare, cel mai mare efectiv european de urs brun, care este de circa 14000, in afara de Rusia.

Ursul brun mai este raspandit de asemenea, in America de Nord (Alaska, Canada), cat si in Rusia, unde exista cea mai mare populatie (120.000). In afara Romaniei, in Europa se mai gasesc efective in Scandinavia, Polonia, Cehia si Slovacia, cat si in Franta sau Spania (in Muntii Pirinei). Aici numarul de ursi bruni este foarte redus - doar cateva zeci de exemplare. In Insulele Britanice a disparut.
