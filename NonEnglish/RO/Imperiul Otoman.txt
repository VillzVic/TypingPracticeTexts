Imperiul Otoman

Imperiul Otoman (in limba turca otomana: Devlet-i Aliye-i Osmaniye, "Sublimul Stat Otoman", limba turca moderna: Osmanli Devleti ori Osmanli Imparatorlugu) a fost o supraputere imperiala, care si-a manifestat dominatia in zona mediteraneana si care a existat din 1299 pana in 1922. In momentul de maxima putere in secolul al XVI-lea, Imperiul Otoman stapanea Anatolia, Orientul Mijlociu, parti din Africa de Nord, Balcanii si Caucazul, adica o suprafata de circa 19.9 milioane de km2. Multe dintre provinciile sau regiunile asupra careia isi exercita suveranitatea erau doar sub controlul indirect al guvernului central. El a intruchipat, cat timp a existat, califatul, adica statul musulman universal condus de succesorii Profetului. Institutia califatului a devenit din primele secole de existenta o chestiune pur simbolica, puterea migrand spre alte sfere de putere din interiorul lumii islamice, insa el a reprezentat si mai reprezinta inca in mentalul colectiv al maselor musulmane un reper idealizat important, de aceea meritand a mentiona si titlul de calif al sultanilor otomani. Imperiul Otoman, de-a lungul celor sase secole de istorie a fost o punte de legatura intre culturile estului si vestului.

Imperiul a fost fondat de tribul turcilor oghuzi in vestul Anatoliei si a fost condus de dinastia Osmali. Primul sultan a fost Osman I. In 1453, dupa ce turcii au cucerit Constantinopolul (orasul Istanbul din zilele noastre), fosta capitala a Imperiului Bizantin a devenit a treia capitala a Imperiului Otoman. Intre secolele al XVI-lea si al XVII-lea, Imperiul Otoman a fost una dintre cele mai puternice entitati politice si statale ale lumii, tarile europene simtindu-se amenintate neincetat de inaintarea continua a acestuia prin Balcani si spre sudul Uniunii polono-lituaniene.

In momentul de maxima intindere, imperiul stapanea multe dintre cele mai importante tinuturi ale antichitatii clasice, inclusiv Olimpul homeric, Europa lui Zeus, Bosforul lui Io, templul Dianei din Efes, sarcofagul lui Alexandru cel Mare, raul Nil, Muntele Predicii si dealul Golgotei.

Disparitia Imperiului Otoman a fost o consecinta a victoriei Antantei in primul razboi mondial, cand fortele Aliatilor, in randurile carora se aflau si arabii, i-au infrant in cele din urma pe turci in Orientul Mijlociu. La sfarsitul primului razboi mondial, guvernul turc s-a dovedit absolut neputincios, iar imperiul a fost impartit intre puterile invingatoare. In numai cativa ani au fost proclamate noi state. Unul dintre aceste state noi a fost Republica Turcia. Membrii dinastiei otomane au fost alungati de pe pamanturile Anatoliei, unde stralucitii lor stramosi creasera unul dintre cele mai mari imperii ale lumii. Dupa 76 de ani, in 1999, Parlamentul de la Ankara a acordat cetatenia turca membrilor familiei fostilor sultani. Imperiul otoman ar fi disparut cu mult timp inaintea acestui moment tardiv, care punea capat existentei "omului bolnav al Europei", (probabil el s-ar fi prabusit pe la finele veacului al XVIII-lea), daca puterile occidentale nu l-ar fi mentinut in viata in mod artificial, cu scopul de a exista o forta de contrapondere pentru Rusia, aflata pe atunci intr-o puternica efervescenta expansionista inspre sudul granitelor sale, pe toata lungimea frontierei ei deja intercontinentala. Dar statele occidentale si-au folosit influenta si abilitatile diplomatice pentru a reduce pierderile otomane in fata tarilor rusi - si au luptat chiar alaturi de turci contra rusilor ortodocsi, pentru a nu le permite acestora castigarea unei dominatii in toata Europa, asa cum recunoaste cat se poate de franc istoricul occidental Bernard Lewis. Asta desi rusii, ca si popoarele balcanice si central-europene, au fost secole la rand fie stavila contra otomanilor, fie supusi ai acestora, dar cel mai adesea ambele - asa cum arata chiar istoria nationala a romanilor, timp in care Occidentul si-a putut consolida civilizatia; atunci cand finalmente roata istoriei s-a intors, iar statele crestine estice, majoritar ortodoxe, au putut sa capete superioritate militara in fata invadatorului si stapanului musulman, occidentalii au gasit util sa modereze acest proces de revendicare a independentei, prestigiului si teritoriilor traditionale ale popoarelor crestinismului oriental.
