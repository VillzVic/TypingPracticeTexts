Pamant

Pamantul (numit si "Terra" sau si "planeta albastra") este in sistemul solar a treia planeta ca distanta fata de Soare si a cincea ca marime. Cand desemneaza planeta, cuvantul se scrie cu majuscula. Terra face parte dintre planetele interioare ale sistemului solar (planetele aflate in interiorul centurii de asteroizi). Este cea mai mare planeta telurica din sistemul solar, si singura din Univers cunoscuta ca adapostind viata (controversele legate de existenta vietii extraterestre continua sa existe).

Terra s-a format acum aproximativ 4,57 miliarde (4,57x10^9) de ani, iar singurul ei satelit natural Luna, numita si Selena dupa zeita lunii Selene, a inceput sa o orbiteze putin timp dupa aceea, cu circa 4,533 miliarde (4,533x10^9) de ani in urma. Pentru comparatie, varsta calculata a Universului este de circa 13,7 miliarde de ani. Suprafata Pamantului este acoperita in proportie de 70,8% de apa, restul de 29,2% fiind solid si "uscat". Zona acoperita de apa este impartita in oceane, iar uscatul se subimparte in continente.

De la formarea sa Pamantul a trecut prin numeroase procese geologice si biologice majore, astfel incat toate urmele conditiilor sale initiale au fost sterse. Suprafata exterioara a Planetei Terra este impartita in mai multe placi tectonice, care de-a lungul timpului se deplaseaza unele fata de celelalte. Miezul planetei este activ (fierbinte si lichid), fiind format din mantaua topita si miezul metalic, generator al campului magnetic. Conditiile atmosferice si de la suprafata, care au permis aparitia vietii pe Terra, au fost la randul lor influentate in mod decisiv de catre diversele forme de viata. Acestea se afla intr-o balanta ecologica fragila, in permanenta schimbare.

Intre Terra si restul Universului exista o permanenta interactiune. Astfel, Luna este cauza mareelor. In afara de asta, ea a infuentat continuu viteza miscarii de rotatie a Terra. Toate corpurile din jurul globului terestru sunt atrase spre Terra; forta de atractie se numeste gravitatie, iar acceleratia cu care aceste corpuri cad in campul gravitational se numeste acceleratie gravitationala (notata cu "g" = 9,81 m/s^2). Se crede ca motivul aparitiei oceanelor a fost o "ploaie" de comete din perioada timpurie a Pamantului. Impacturile ulterioare cu asteroizi au modificat si ele mediul inconjurator intr-o maniera decisiva. Schimbarile de orbita ale planetei pot fi considerate raspunzatoare pentru glaciatiunile produse de-a lungul istoriei, care au acoperit suprafata terestra cu un strat de gheata. Terra nu are alti sateliti naturali in afara de Luna; corpul ceresc Cruithne a fost calificat in mod gresit drept satelit al lui Terra, fiind in realitate un asteroid. Cruithne a fost descoperit in 1986; el urmeaza o orbita eliptica in jurul Soarelui, asemanatoare cu orbita lui Terra, si care nu se apropie prea mult de ea. De pe Pamant orbita lui se vede in forma de potcoava.
