William Shakespeare

William Shakespeare (n. 23 aprilie 1564- d. 23 aprilie 1616) a fost un dramaturg, poet si creator de sonete englez, care este considerat a fi cel mai mare scriitor al literaturii de limba engleza.

Ca dramaturg, a scris cateva dintre cele mai puternice tragedii si numeroase comedii. De asemenea, a scris 154 de sonete si numeroase poezii. Dintre acestea, unele sunt considerate drept cele mai stralucitoare opere scrise vreodata in literatura, datorita priceperii lui Shakespeare de a depasi naratiunea si de a descrie cele mai intime si profunde aspecte ale naturii umane. Se crede ca majoritatea operei a scris-o intre 1585 si 1613, desi datele exacte si cronologia pieselor de teatru atribuite lui nu se cunosc cu precizie.

Influenta exercitata de Shakespeare asupra vorbitorilor de limba engleza din intreaga lume se reflecta prin recunoasterea imediata a unor citate din piesele lui Shakespeare, titlurile operelor bazate pe fraze din Shakespeare si numeroasele adaptari ale pieselor sale. Alte semne ale influentei sale contemporane sunt includerea sa in primele 10 pozitii intr-un top al "Celor mai importanti 100 de britanici", sondaj sponsorizat de BBC, frecventele productii bazate pe operele sale, cum ar fi BBC Television Shakespeare (un set de adaptari pentru televiziune ale pieselor sale) si succesul filmului "Shakespeare in Love" (1998), o fictiune dedicata vietii scriitorului, bazata pe scenariul unui foarte cunoscut autor dramatic contemporan, Tom Stoppard, care a scris o rescriere in cheie postmoderna a lui Hamlet, "Rozencrantz si Guildestern sunt morti". Toate piesele au fost puse in scena la Teatrul Globe a carui deviza ce se putea citi pe cortina teatrului, era "Totus mundus agit histrionem". Ea reprezenta traducerea in limba latina a unei replici celebre din piesa "Cum va place", "Lumea este o scena si oamenii sunt doar actori".
