Limba germana

Limba germana (in germana: deutsche Sprache, Deutsch, pronuntat aproximativ doici) apartine grupului vestic al limbilor germanice. Formeaza impreuna cu neerlandeza un continuum dialectal.

Limba germana este vorbita ca limba materna de majoritatea populatiei in Germania, Austria, Elvetia, Luxemburg si Liechtenstein, in estul Belgiei, precum si in regiunea Schleswigul de Nord (Nordschleswig) din sudul Danemarcei, in regiunea autonoma Tirolul de Sud (Suedtirol) din nordul Italiei, in voievodatul Opole al Poloniei si in regiunile Alsacia (Elsass) si Lorena (Lothringen) din Franta. De asemenea, germana e vorbita ca limba materna de 45 mii de persoane in Cehia (mai ales in regiunea istorico-geografica Egerland) si de cca 110 mii de persoane in Ungaria (cu precadere in regiunea istorico-geografica Dunantul fiind folosita ca limba oficiala locala in orasul Sopron). In Romania, limba germana este vorbita de circa 60 mii de persoane.

In plus, limba germana este vorbita de un numar destul de mare de colonisti germani in SUA (cca 45 milioane de etnici germani dintre care 6,1 milioane utilizeaza germana ca limba materna), Canada (2,5 milioane de etnici germani dintre care 300 mii vorbitori nativi de germana), Mexic (90 mii vorbitori ca limba materna), Argentina (1,5 milioane de persoane cu descendenta germana dintre care 350 mii folosesc germana ca limba materna), Uruguay (40 mii de etnici germani, inclusiv 10 mii vorbitori de germana ca limba materna), Brazilia (cca 5 milioane de etnici germani dintre care 900 mii vorbesc germana ca limba materna), Paraguay (250 mii vorbitori ca limba materna), Chile (cca 150 mii de etnici germani dintre care 20 mii vorbitori nativi de germana), Namibia (30 mii vorbitori ca limba materna), Rusia (450 mii vorbitori ca limba materna), Kazahstan (350 mii vorbitori ca limba materna) si Australia (cca 1 milion de etnici germani dintre care 200 mii mai ramin vorbitori nativi de germana).
