Johannes Vermeer

Johannes Vermeer (gedoopt Delft, 31 oktober 1632 - begraven aldaar, 15 december 1675) is een van de beroemdste Nederlandse kunstschilders uit de Gouden Eeuw. Hij wordt de Sfinx van Delft genoemd, raadselachtig vanwege de onnavolgbare kleurstelling en het verbijsterende lichtgehalte. Vermeers schilderijen onderscheiden zich door een subtiel kleurgebruik en een ideale ordening. Het is niet verwonderlijk dat door de ruimtelijke illusie die hierdoor ontstaat Vermeer van oudsher is geprezen als een van de grootste Nederlandse schilders uit de zeventiende eeuw.

Zijn voornaam wordt ook wel geschreven als 'Jan' en dient als zodanig niet te worden verward met zijn tijdgenoot, de veel minder bekende Haarlemse landschapsschilder Jan Vermeer (1628-1691).
