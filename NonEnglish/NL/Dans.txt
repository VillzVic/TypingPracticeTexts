Dans

Dans (van het Franse danser) is een sport, kunstvorm of een sociaal gebeuren dat meestal op beweging duidt van het lichaam, vaak in combinatie met muziek. Het wordt gebruikt als een vorm van emotionele expressie, sociale interactie of in een spirituele of uitvoerende vorm.

Dans kan ook gezien worden als een non-verbale communicatiemethode tussen mensen en wordt ook door dieren gebruikt (paringsdansen). figuurschaatsen, gesynchroniseerd zwemmen en ritmische gymnastiek zijn disciplines in de danssport. Ook vechtsporten worden vaak gezien als een vorm van dans. Beweging in niet-levende objecten kan ook gezien worden als dansen (bewegen van de bladeren van een boom). Daarnaast wordt er ook veel dans gebruikt bij andere podiumkunsten (musical).

Definities van wat dans precies is, zijn afhankelijke van sociale, culturele, esthetische, artistieke en morele opleggingen van een volk. Ze kunnen varieren van streekgebonden dansen zoals flamenco, internationale dansen zoals latin, tango, tot klassiek ballet. Dans kan voor jezelf, een groep of een publiek worden uitgevoerd. Het kan ook ceremonieel gebruikt worden of erotisch. Dansbewegingen kunnen op zichzelf staand betekenisloos zijn, zoals bij ballet of internationale dans, maar als er een ritme in wordt gemaakt kan er een verhaal mee worden verteld. Dans kan ideeen laten zien of verhalen vertellen.

Dans is door de jaren heen in veel verschillende stijlen uiteengelopen. Van break dance en krumping tot modern en Vaganova. Ongeacht de stijl is er een overeenkomst. Het is niet alleen lichaamsbeweging en flexibiliteit, maar ook anatomie. Als de juiste spieren niet worden gebruikt kan dit tot ernstige blessures leiden.

Choreografie is de kunst van een dans creeren. De persoon die dit maakt (choreografeert), staat bekend als een choreograaf.
