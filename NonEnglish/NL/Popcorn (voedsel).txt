Popcorn (voedsel)

Popcorn is gepofte mais van maissoorten die speciaal voor dit doel veredeld zijn, het meest wordt Zea mays ssp. mays gebruikt. De term popcorn komt uit het Amerikaans-Engels, van to pop (ploffen) en corn (mais).

Popcorn wordt vaak geserveerd met gesmolten boter en suiker of zout. Popcorn kan thuis worden bereid in een pan met deksel of zelfs een leeg conservenblik. Omdat het procede harde verbrande resten achter laat, gebruiken veel mensen een oude pan. Er zijn ook specifieke popcornmachines te koop en ook bestaan er wegwerpverpakkingen die in een magnetron geplaatst kunnen worden.

Het eten van popcorn wordt vooral geassocieerd met het bekijken van films, vooral in bioscopen maar ook thuis. Deze associatie met films is in veel landen overgenomen van de VS.
